# -*- mode: mandoku-view; -*-
#+TITLE: 文憲集
#+DATE: 2015-08-25 00:15:50.808699
#+PROPERTY: ID KR4e0002
#+PROPERTY: BASEEDITION WYG    
#+PROPERTY: JUAN 提要
<pb:KR4e0002_WYG_000-1a>¶
欽定四庫全書　　　　　集部六¶
　文憲集　　　　　　　　别集類五(明/)¶
　　提要¶
　　　　(臣/)等謹案文憲集三十二巻明宋濓撰濓有¶
　　　　篇海類編已著錄元末文章以吳萊栁貫黄¶
　　　　溍為一朝之後勁濓初從萊學既又學於貫¶
　　　　與溍其授受具有源流又早從聞人夢吉讀¶
　　　　貫五經其學問亦具有根祗明史濓本傳稱¶
<pb:KR4e0002_WYG_000-1b>¶
　　　　其自少至老未嘗一日去書巻於學無所不¶
　　　　通為文醇深演迤與古作者並在朝郊社宗¶
　　　　廟山川百神之典朝會燕饗律厯衣冠之制¶
　　　　四裔貢賦賞勞之儀旁及元勲鉅卿碑記刻¶
　　　　石之詞咸以委濓為開國文臣之首士大夫¶
　　　　造門乞文者後先相踵外國貢使亦知其名¶
　　　　髙麗安南日本至出兼金購其文集劉基傳¶
　　　　中又稱所為文章氣昌而竒與濓並為一代¶
<pb:KR4e0002_WYG_000-2a>¶
　　　　之宗今觀二家集濓文雍容渾穆如天閑良¶
　　　　驥魚魚雅雅自中節度基文神鋒四出如千¶
　　　　金駿足驀澗注波雖皆極天下之選而以徳¶
　　　　以力略有間矣方孝孺受業於濓努力繼之¶
　　　　然較其品格亦終如蘇之與歐葢基講經世¶
　　　　之略所學不及濓之醇孝孺自命太髙意氣¶
　　　　太盛所養不及濓之粹矣乾隆四十六年十¶
　　　　月恭校上¶
<pb:KR4e0002_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
